Il Dipartimento per la Trasformazione Digitale, in collaborazione con AgID, ha elaborato <a href="/strategia/">un programma di abilitazione al cloud</a> 
che definisce l’insieme di attività e risorse utili alle amministrazioni per la migrazione di servizi e infrastrutture IT verso il  cloud della PA.

<h3 class="h5 pb-4">Le due componenti principali di abilitazione al programma Cloud Italia</h3>

Per realizzare il percorso di trasformazione e abilitazione al cloud il programma Cloud Italia prevede due componenti:
<ul>
  <li><span>un kit che raccoglie metodologie, strumenti e buone pratiche e fornisce alle amministrazioni indicazioni per elaborare una propria strategia di migrazione dei servizi verso il cloud;</span></li>
  <li><span>un framework che descrive il modello organizzativo delle unità operative (unità di controllo, unità di esecuzione e centri di competenza) che eseguiranno il programma di abilitazione.</span></li>
</ul>

Entrambe le componenti sono sviluppate in collaborazione con le amministrazioni in maniera iterativa attraverso sperimentazioni e progetti pilota.
Il programma di abilitazione viene proposto ai tecnici, agli esperti dell’IT e ai responsabili della trasformazione digitale,
ma anche a chiunque sia coinvolto nella gestione di servizi esistenti e/o nella definizione e progettazione di nuovi servizi della Pubblica Amministrazione.

E’ possibile contribuire allo sviluppo e al continuo miglioramento del kit e del framework del programma di abilitazione al cloud condividendo esperienze, 
buone pratiche, problematiche e soluzioni nella sezione dedicata a Data Center e Cloud su forum.italia.it.
