---
type: "indeepAbilitazione"
title: "Come classificare dati e servizi"
subtitle: "Scopri come le pubbliche amministrazioni possono procedere alla classificazione e applicare correttamente la metodologia."
date: "2023-01-11"
---

La classificazione di dati e servizi definisce le tipologie di dati in possesso delle PA, in base al danno che una loro compromissione potrebbe provocare al Paese.

I dati possono essere di tre tipologie:
- **strategici**, quando la loro compromissione può avere un impatto sulla sicurezza nazionale, come  funzioni e servizi essenziali dello Stato;
- **critici**, laddove la compromissione potrebbe avere un impatto negativo sui servizi rilevanti per la società, la salute, la sicurezza e il benessere economico e sociale del Paese;
- **ordinari**, se la loro compromissione non provoca l’interruzione di servizi essenziali dello Stato.

Il 18 gennaio 2022, l’Agenzia per la cybersicurezza nazionale ha promosso il “modello per la predisposizione dell’elenco e della classificazione dei dati e dei servizi della Pubblica Amministrazione.” **L’Italia è tra i primi Paesi europei ad adottare un modello di classificazione di dati e servizi della PA nell’ambito della strategie nazionali per il cloud.**

## Questionario online
{class="h2 font-weight-semibold mt-8 mb-4"}
**La classificazione avviene compilando online un questionario**, elaborato dall’Agenzia per la Cybersicurezza Nazionale, d’intesa con il Dipartimento. Il questionario permette di analizzare, **in modo facile e guidato**, l’impatto dell’eventuale compromissione dei propri dati e dei servizi sotto il profilo della confidenzialità, integrità e disponibilità.

Il questionario compilato deve essere inviato all'Agenzia per la Cybersicurezza Nazionale tramite il sito PA digitale 2026. È possibile aggiornare o modificare la classificazione in presenza di nuovi servizi o variazioni delle caratteristiche dei servizi già classificati.

<div class="col-12 text-center mt-3 mb-5">
<a href="https://padigitale2026.gov.it/come-partecipare/classifica-pa/" class="btn btn-primary" target="_blank">Scopri come classificare dati e servizi</a>
</div>
