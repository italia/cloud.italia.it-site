---
type: "indeepStrategia"
title: "Le misure del Piano Nazionale di Ripresa e Resilienza"
subtitle: "Italia Domani prevede 1,9 miliardi di euro per l’erogazione di servizi pubblici digitali su infrastrutture cloud sicure, efficienti e affidabili"
date: "2022-02-24"
---

Il **Piano Nazionale di Ripresa e Resilienza** dedica il **27% delle risorse alla transizione digitale del Paese** all’interno della Missione 1 “Digitalizzazione, innovazione, competitività, cultura e turismo".
La [strategia per l'Italia digitale 2026](https://innovazione.gov.it/italia-digitale-2026/){class="text-decoration-none font-weight-semibold", rel='noreferrer', target='_blank', aria-label='Strategia Italia digitale 2026'} si sviluppa su due assi: la digitalizzazione della PA, con una dotazione di 6,74 miliardi di euro, e le reti ultraveloci, con 6,71 miliardi.
 
L’obiettivo è rendere la Pubblica Amministrazione la migliore “alleata” di cittadini e imprese, con un’offerta di servizi sempre più efficienti e facilmente accessibili. Sono sette gli investimenti dedicati, che coprono aspetti di “infrastruttura digitale”, spingendo la migrazione al cloud delle amministrazioni, di interoperabilità tra gli enti pubblici, rafforzando la cybersicurezza e mettendo in campo interventi per migliorare i servizi ai cittadini e diffondere le competenze digitali.

## Gli obiettivi, i fondi e le misure del PNRR
La trasformazione digitale della Pubblica Amministrazione segue un approccio che mette il cloud al centro _(cloud-first)_, in linea con la [Strategia Cloud Italia](https://innovazione.gov.it/dipartimento/focus/strategia-cloud-italia/){class="text-decoration-none font-weight-semibold", rel='noreferrer', target='_blank', aria-label='Strategia Cloud Italia'} che indirizza il percorso di migrazione verso il cloud di dati e servizi digitali degli enti pubblici. 
 
La Strategia definisce i passi necessari per completare la migrazione dei dati e degli applicativi informatici della PA verso un ambiente cloud: 
- la **classificazione di dati e servizi** (strategici, critici e ordinari);
- la **qualificazione dei servizi cloud**; 
- il **Polo Strategico Nazionale**, l’infrastruttura ad alta affidabilità che ospiterà i dati strategici e critici.

Il PNRR prevede che, **entro il 2026, il 75% dei servizi pubblici digitali siano erogati su infrastrutture cloud sicure, efficienti e affidabili.** Nella stessa data, **il 100% dei servizi e i dati strategici della Pubblica Amministrazione**, quelli che hanno un impatto rilevante sul funzionamento dello Stato, **dovranno essere ospitati su infrastrutture più sicure** che consentono l’autonomia strategica e decisionale per il controllo dei dati e la sovranità digitale.
 
Per raggiungere questi obiettivi, il Piano Nazionale di Ripresa e Resilienza mette a disposizione **1,9 miliardi di euro**, distinti in due missioni:
- **Infrastrutture digitali (Misura 1.1)** rivolta alle pubbliche amministrazioni centrali, Aziende sanitarie locali (Asl) e aziende ospedaliere;
- **Abilitazione e facilitazione migrazione al cloud (Misura 1.2)** per Comuni, scuole, Aziende sanitarie locali (Asl) e aziende ospedaliere.

<div class="col-12 text-center mt-3 mb-5">
<a href="/programma-abilitazione-cloud/candidarsi-agli-avvisi-del-pnrr" class="btn btn-primary" target="_blank">Scopri come aderire</a>
</div>