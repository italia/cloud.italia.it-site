---
type: "indeepStrategia"
title: "Polo Strategico Nazionale"
subtitle: "L'infrastruttura cloud ad alta affidabilità per i dati e i servizi, critici e strategici, delle pubbliche amministrazioni italiane."
date: "2023-02-16"
---

Il **Polo Strategico Nazionale (PSN)** è una infrastruttura ad alta affidabilità che ha l’obiettivo, in linea con la [Strategia Cloud Italia](/strategia-cloud-pa/) e con il Piano Nazionale di Ripresa e Resilienza (PNRR), di dotare la Pubblica Amministrazione di tecnologie e infrastrutture cloud che possano beneficiare delle più alte garanzie di **affidabilità, resilienza, scalabilità, interoperabilità e sostenibilità ambientale.**

Il PSN consente di ospitare in sicurezza i dati ed i servizi critici e strategici delle pubbliche amministrazioni italiane. La distinzione tra tipologie di dati e servizi avviene in base al [percorso di classificazione](https://innovazione.gov.it/notizie/articoli/cloud-italia-pubblicata-la-metodologia-di-classificazione-di-dati-e-servizi/){class="text-decoration-none font-weight-semibold", rel='noreferrer', target='_blank', aria-label='Percorso di classificazione'}, definito dall’Agenzia per la Cybersicurezza Nazionale e dal Dipartimento per la trasformazione digitale. **La classificazione consente, per la prima volta, di determinare il livello di criticità dei dati e dei servizi pubblici.** La Strategia Cloud Italia ha individuato tre tipologie di servizi e dati (strategici, critici e ordinari), in relazione ai possibili impatti che una loro compromissione avrebbe sul funzionamento dei servizi del Paese.

<div class="d-flex justify-content-center mb-5">
<img src="/assets/polo-strategico-nazionale_1.jpg" alt="Polo Strategico Nazionale" width="90%"/>
</div>

Il **Dipartimento per la trasformazione digitale** ha guidato la creazione dell’infrastruttura attraverso la convenzione per l’affidamento stipulata con la società di nuova costituzione Polo Strategico Nazionale S.p.A., partecipata da TIM, Leonardo, Cassa Depositi e Prestiti (CDP, attraverso la controllata CDP Equity) e Sogei. Acilia e Pomezia nel Lazio, insieme a Rozzano e Santo Stefano Ticino in Lombardia, sono le sedi che ospitano i data center per garantire adeguati livelli di continuità operativa, oltre che di tolleranza ai guasti.

<div class="col-12 text-center mt-3 mb-5">
<a href="https://www.polostrategiconazionale.it" class="btn btn-primary" target="_blank">Vai al sito del PSN</a>
</div>

Con l’attivazione del PSN, inoltre, si completa la prima milestone della *Missione 1, componente 1, investimento 1.1 Infrastrutture digitali* del Piano Nazionale di Ripresa e Resilienza, **raggiungendo uno dei traguardi più importanti per la transizione digitale del Paese**: garantire che i sistemi, i dataset e le applicazioni della PA siano ospitati in centri dati con elevati standard di qualità.

## Requisiti qualitativi ed infrastrutturali del PSN

Il PSN ospita dati e servizi della Pubblica Amministrazione, a partire da quelli strategici e critici e deve essere costituito nel rispetto del regolamento previsto nell’[articolo 33-septies, comma 4](https://www.normattiva.it/uri-res/N2Ls?urn:nir:stato:decreto.legge:2012-10-18;179!vig=){class="text-decoration-none font-weight-semibold", rel='noreferrer', target='_blank', aria-label='Percorso di classificazione'} del decreto legge “Ulteriori misure urgenti per la crescita del Paese" (decreto legge 18 ottobre 2012, n. 179).

Il Polo deve:
* effettuare la migrazione dei dati e servizi delle pubbliche amministrazioni senza alterazioni (garantendo almeno la modalità _lift and shift_) e abilitando servizi di cloud privato _(private cloud)_, cloud ibrido _(hybrid cloud)_ in modalità _Infrastructure as a Service (IaaS)_ e _Platform as a Service (PaaS)_, anche sfruttando tecnologie scalabili _(Cloud Service Provider)_;
* essere conforme alle disposizioni europee in materia di localizzazione e trattamento dei dati e garantire soluzioni idonee a risolvere i problemi giuridici posti dell'applicazione extraterritoriale della normativa di Paesi al di fuori dell’Unione Europea.

## Le tappe del PSN
{class="h2 font-weight-semibold mb-4"}

###### Febbraio 2022
Ministeri, Agenzie fiscali e la Presidenza del Consiglio possono usufruire di un importo totale pari a 373 milioni e 800 mila euro per migrare in cloud i propri sistemi, applicazioni e dati sull’infrastruttura del PSN [aderendo all’avviso della Misura 1.1 “Infrastrutture digitali”](https://innovazione.gov.it/notizie/articoli/digitale-dal-pnrr-oltre-373-milioni-per-migrare-dati-e-servizi-al-psn/){class="text-decoration-none font-weight-semibold", rel='noreferrer', target='_blank', aria-label='Avviso della Misura 1.1'}.

###### Dicembre 2022
Da questo mese è attivo il PSN nelle sedi di Acilia e Pomezia nel Lazio, Rozzano e Santo Stefano Ticino in Lombardia. Il Dipartimento per la trasformazione digitale ha guidato la creazione dell’infrastruttura attraverso la convenzione per l’affidamento stipulata con la società Polo Strategico Nazionale S.p.A., partecipata da TIM, Leonardo, CDP Equity e Sogei. Grazie alla realizzazione del PSN, la prima milestone della *Missione 1, componente 1, investimento 1.1 Infrastrutture digitali* del PNRR è completa.

###### Agosto 2022
[È stato firmato il contratto](https://innovazione.gov.it/notizie/articoli/firmato-il-contratto-per-il-polo-strategico-nazionale/){class="text-decoration-none font-weight-semibold", rel='noreferrer', target='_blank', aria-label='firmato il contratto per il Polo Strategico Nazionale'} per l’avvio dei lavori di realizzazione e gestione del Polo Strategico Nazionale, secondo la tempistica prevista dal Piano Nazionale di Ripresa e Resilienza, e le caratteristiche di sicurezza e sovranità dei dati definite nella Strategia Cloud Italia.

La firma è avvenuta tra il capo del Dipartimento per la trasformazione digitale e il rappresentante legale della società di nuova costituzione - partecipata da TIM, Leonardo, CDP Equity e Sogei - secondo quanto previsto dagli atti della procedura di gara europea, gestita dalla centrale di committenza Difesa Servizi S.p.A. e dal Dipartimento per la trasformazione digitale in qualità di stazione appaltante.

###### Luglio 2022
L’operatore economico promotore del progetto di costituzione del Polo Strategico Nazionale [ha esercitato il diritto di prelazione](https://innovazione.gov.it/notizie/comunicati-stampa/aggiornamenti-sulla-gara-europea-per-il-polo-strategico-nazionale/){class="text-decoration-none font-weight-semibold", rel='noreferrer', target='_blank', aria-label='aggiornamenti sulla gara europea per il Polo Strategico Nazionale'} previsto dalla procedura di partenariato pubblico privato, impegnandosi a rispettare gli obblighi contrattuali alle stesse condizioni offerte dall’aggiudicatario. Il 7 luglio 2022 Difesa Servizi S.p.A., società in-house del Ministero della Difesa in qualità di centrale di committenza della gara europea, e il Dipartimento per la trasformazione digitale in qualità di stazione appaltante, hanno ricevuto la comunicazione dell’esercizio del diritto di prelazione.

###### Giugno 2022
Il 22 giugno 2022 è stata aggiudicata la [gara europea](https://innovazione.gov.it/notizie/articoli/digitale-aggiudicata-la-gara-per-il-polo-strategico-nazionale){class="text-decoration-none font-weight-semibold", rel='noreferrer', target='_blank', aria-label='gara europea'} che prevede la realizzazione e la gestione del Polo Strategico Nazionale. Il progetto su cui si è basata la gara, con base d’asta pari a 4,4 miliardi di euro, è stato approvato dal Dipartimento per la trasformazione digitale a dicembre 2021.

###### Aprile 2022
A partire dal 19 aprile e fino al 18 luglio 2022, le Pubbliche Amministrazioni possono [classificare i propri dati e servizi su PA digitale 2026](https://padigitale2026.gov.it/come-partecipare/classifica-pa){class="text-decoration-none font-weight-semibold", rel='noreferrer', target='_blank', aria-label='classificare i propri dati e servizi su PA digitale 2026'}, secondo le indicazioni dell'Agenzia per la Cybersicurezza Nazionale.

###### Gennaio 2022
Pubblicato il [bando](https://www.difesaservizi.it/pubblicazione-gara-per-il-Polo-Strategico-Nazionale){class="text-decoration-none font-weight-semibold", rel='noreferrer', target='_blank', aria-label='Percorso di classificazione'} per la realizzazione del PSN. Il 21 marzo 2022 si è conclusa la fase di ricezione delle offerte di mercato.

###### Dicembre 2021
Il Dipartimento ha pubblicato il [Decreto](https://assets.innovazione.gov.it/1640616261-decreto-n-47-2021-pnrr.pdf){class="text-decoration-none font-weight-semibold", rel='noreferrer', target='_blank', aria-label='Percorso di classificazione'} che seleziona la proposta per la realizzazione del PSN secondo il modello di partenariato pubblico-privato. La procedura viene affidata a Difesa Servizi S.p.A., società _in-house_ del Ministero della Difesa.

###### Settembre - ottobre 2021
Il Dipartimento ha ricevuto tre proposte di partenariato pubblico-privato per la realizzazione del PSN.

###### Luglio 2021
Il Dipartimento manifesta l’esigenza della creazione di un Polo Strategico Nazionale, attraverso l’avvio di un partenariato pubblico-privato ad iniziativa di un soggetto proponente

###### Luglio 2020
La Presidenza del Consiglio dei ministri, secondo le disposizioni previste nell’[articolo 35 del Decreto Legge n 76 del 16 luglio 2020](https://www.gazzettaufficiale.it/atto/serie_generale/caricaArticolo?art.versione=1&art.idGruppo=9&art.flagTipoArticolo=0&art.codiceRedazionale=20A04921&art.idArticolo=35&art.idSottoArticolo=1&art.idSottoArticolo1=10&art.dataPubblicazioneGazzetta=2020-09-14&art.progressivo=0#art){class="text-decoration-none font-weight-semibold", rel='noreferrer', target='_blank', aria-label='Percorso di classificazione'}, attraverso il Dipartimento per la trasformazione digitale promuove lo sviluppo di una infrastruttura ad alta affidabilità localizzata sul territorio nazionale per la razionalizzazione e il consolidamento dei Centri di elaborazione Dati (CED) e relativi sistemi informatici. 