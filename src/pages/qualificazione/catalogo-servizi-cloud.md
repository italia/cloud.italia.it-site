---
type: "indeepQualificazione"
title: "Come usare il catalogo dei servizi qualificati"
subtitle: "Un elemento essenziale per l’adozione del modello Cloud della PA: il catalogo contiene i servizi cloud di tipo SaaS, PaaS e IaaS qualificati da Agenzia per la Cybersicurezza Nazionale e acquistabili dalle PA."
date: "2023-01-19"
---

Il catalogo dei servizi qualificati contiene informazioni relative ai fornitori, ai livelli di qualificazione e alle tipologie di servizio.

Tramite il catalogo le pubbliche amministrazioni possono ricercare i servizi cloud offerti dal mercato e più idonei alle proprie esigenze, verificando così la possibilità di migrare i propri applicativi on premise verso soluzioni cloud che non soltanto soddisfano tali 
esigenze ma sono potenzialmente in grado di offrire migliori performance.

Questo approccio corrisponde a quanto riportato nel manuale di abilitazione al cloud nella sezione relativa alle [strategie di migrazione](https://docs.italia.it/italia/manuale-di-abilitazione-al-cloud/manuale-di-abilitazione-al-cloud-docs/it/bozza/pianificare-la-migrazione/le-strategie-di-migrazione.html){class="text-decoration-none font-weight-semibold", rel='noreferrer', target='_blank', aria-label='strategie di migrazione (link esterno)'}, dove sono indicate le modalità operative utili a consentire la loro realizzazione.   

Le pubbliche amministrazioni devono prevedere nei contratti, aventi ad oggetto servizi cloud qualificati, gli indicatori dei livelli di servizio (SLI) obbligatori pubblicati nel [catalogo dei servizi cloud per la PA qualificati](https://catalogocloud.acn.gov.it){class="text-decoration-none font-weight-semibold", rel='noreferrer', target='_blank', aria-label='Catalogo dei servizi cloud per la PA qualificati (link esterno)'}
(secondo quanto previsto dalla [determina ACN 307 del 2022](https://assets.innovazione.gov.it/1642694131-det_307_cloud_ulteriorilerqc_20220118.pdf){class="text-decoration-none font-weight-semibold", rel='noreferrer', target='_blank', aria-label='determina ACN 307 del 2022 (link esterno)'}).

Il possesso della qualificazione del servizio cloud acquistato deve essere verificato al momento della stipula del contratto e la qualificazione deve essere valida per tutta la durata dello stesso.

L’utilizzo di servizi cloud acquistati prima del primo aprile 2019 (data di efficacia dell’obbligo) e le acquisizioni di servizi cloud su contratti in essere al primo aprile 2019, come ad esempio il Contratto Quadro SPC Cloud Lotto 1, sono consentite fino a scadenza naturale.

<div class="col-12 text-center mt-3 mb-5">
<a href="https://www.acn.gov.it" class="btn btn-primary" target="_blank">Vai al sito di ACN</a>
</div>
