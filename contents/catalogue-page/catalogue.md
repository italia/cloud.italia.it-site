Le amministrazioni possono acquisire esclusivamente servizi IaaS, PaaS e SaaS qualificati da AgID e pubblicati nel
[catalogo dei servizi cloud per la PA qualificati](https://cloud.italia.it/marketplace/){class="text-decoration-none font-weight-semibold", rel='noreferrer', target='_blank', aria-label=Catalogo dei servizi cloud per la PA qualificati: (Link esterno) Vai a catalogo dei servizi cloud per la PA qualificati}.

Il catalogo rappresenta un elemento centrale per l’adozione del cloud: contiene tutti i servizi cloud qualificati acquistabili dalla PA
con informazioni relative alle funzionalità supportate, ai modelli di definizione dei prezzi, ai livelli di servizio garantiti 
e ulteriori caratteristiche del servizio.

Tramite il catalogo le amministrazioni possono ricercare i servizi cloud offerti dal mercato più idonei alle proprie esigenze,
verificando così la possibilità di migrare i propri applicativi on premise verso soluzioni cloud che non soltanto soddisfano tali esigenze
ma sono potenzialmente in grado di offrire migliori performance.

Le amministrazioni devono prevedere nei contratti aventi ad oggetto servizi cloud qualificati, gli indicatori dei livelli 
di servizio (SLI) obbligatori pubblicati nel catalogo. 
Il possesso della qualificazione del servizio cloud acquistato deve essere verificato dal RUP (responsabile unico del procedimento)
prima della stipula del contratto e la qualificazione deve essere valida nel corso di tutto il periodo di validità del contratto.
