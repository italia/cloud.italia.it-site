Le amministrazioni devono prevedere nei contratti aventi ad oggetto servizi cloud qualificati, gli indicatori dei livelli di servizio (SLI) 
obbligatori pubblicati nel
[catalogo dei servizi cloud per la PA qualificati](https://cloud.italia.it/marketplace/){class="text-decoration-none font-weight-semibold", rel='noreferrer', target='_blank', aria-label='Catalogo dei servizi cloud per la PA qualificati (link esterno)'}.

Il possesso della qualificazione del servizio cloud acquistato deve essere verificato dal RUP (responsabile unico del procedimento) prima della 
stipula del contratto e la qualificazione deve essere valida nel corso di tutto il periodo di validità del contratto.

Le amministrazioni che acquisiscono i servizi cloud qualificati hanno facoltà di segnalare ad AgID eventuali difformità nei requisiti di qualificazione, 
riscontrate in fase di esecuzione del contratto rispetto a quanto dichiarato dal fornitore ad AgID in sede di qualificazione. 
A seguito delle segnalazioni, AgID potrà eseguire accertamenti e revocare la qualificazione al servizio qualora tali difformità 
consistono nella mancanza di uno o più requisiti necessari per ottenere la qualificazione.

Per richiedere maggiori informazioni sui servizi pubblicati, sia di carattere tecnico che commerciale, 
è possibile contattare il fornitore utilizzando i riferimenti di contatto riportati nella scheda di ciascun servizio.

Il prezzo base del servizio viene riportato nella scheda tecnica dello stesso a scopo indicativo e per illustrare i costi nel caso di una configurazione 
base del servizio. Tale prezzo non comporta alcun vincolo né per i fornitori né per le amministrazioni.

Per le modalità di acquisizione da soggetti privati dei servizi cloud qualificati, occorre fare riferimento alla normativa vigente 
in tema di procurement delle pubbliche amministrazioni (Codice degli appalti) e agli strumenti delle centrali di committenza come, 
ad esempio, il Mercato elettronico della PA (MEPA) di CONSIP accessibile tramite il portale
[www.acquistinretepa.it](https://www.acquistinretepa.it/){class="text-decoration-none font-weight-semibold", rel='noreferrer', target='_blank', aria-label='www.acquistinretepa.it (link esterno)'}.
