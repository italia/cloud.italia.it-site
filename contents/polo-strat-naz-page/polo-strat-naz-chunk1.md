Il **Polo Strategico Nazionale (PSN)** è una infrastruttura ad alta affidabilità che ha l’obiettivo, in linea con la Strategia Cloud Italia e con il Piano Nazionale di Ripresa e Resilienza (PNRR), di dotare la Pubblica Amministrazione di tecnologie e infrastrutture cloud che possano beneficiare delle più alte garanzie di affidabilità, resilienza e indipendenza.

Il PSN consente di ospitare in sicurezza i dati ed i servizi critici e strategici delle amministrazioni italiane. La distinzione tra tipologie di dati e servizi avviene in base al [percorso di classificazione](https://innovazione.gov.it/notizie/articoli/cloud-italia-pubblicata-la-metodologia-di-classificazione-di-dati-e-servizi/){class="text-decoration-none font-weight-semibold", rel='noreferrer', target='_blank', aria-label='Percorso di classificazione'}, definito dall’Agenzia per la Cybersicurezza Nazionale e dal Dipartimento per la trasformazione digitale. La classificazione consente, per la prima volta, di determinare il livello di criticità dei dati e dei servizi pubblici. A tal fine, la Strategia Cloud Italia ha individuato tre tipologie di servizi e dati: strategici, critici e ordinari, in relazione ai possibili impatti che una loro compromissione avrebbe sul funzionamento dei servizi del Paese.

<div class="col-12 text-center mt-3 mb-5">
<a href="https://padigitale2026.gov.it/come-partecipare/classifica-pa/" class="btn btn-primary" target="_blank">Scopri come classificare dati e servizi</a>
</div>

La creazione del Polo Strategico Nazionale è guidata dal Dipartimento per la trasformazione digitale. L’infrastruttura sarà distribuita geograficamente sul territorio nazionale presso siti opportunamente identificati, per garantire adeguati livelli di continuità operativa e tolleranza ai guasti.

Il progetto di creazione del PSN sarà gestito da un operatore economico selezionato attraverso l’avvio di un partenariato pubblico-privato ad iniziativa di un soggetto proponente.

<div class="col-12 text-center mt-3 mb-5">
<a href="https://innovazione.gov.it/dipartimento/focus/polo-strategico-nazionale/#bando-per-la-realizzazione-del-psn" class="btn btn-primary" target="_blank">Scopri di più</a>
</div>

## Requisiti qualitativi ed infrastrutturali del PSN
{class="h5 font-weight-semibold mb-4"}

Il PSN ospiterà dati e servizi della Pubblica Amministrazione a partire da quelli strategici e dovrà essere costituito nel rispetto dei livelli minimi di sicurezza, capacità elaborativa, risparmio energetico e affidabilità, secondo il regolamento previsto nell’[articolo 33-septies, comma 4](https://www.normattiva.it/uri-res/N2Ls?urn:nir:stato:decreto.legge:2012-10-18;179!vig=){class="text-decoration-none font-weight-semibold", rel='noreferrer', target='_blank', aria-label='Percorso di classificazione'} del decreto legge “Ulteriori misure urgenti per la crescita del Paese" (DL 18 ottobre 2012, n. 179).

Il Polo dovrà:
* effettuare la migrazione dei dati e servizi delle amministrazioni senza alterazioni (garantendo almeno la modalità _lift and shift_) e abilitando servizi di cloud privato _(private cloud)_, cloud ibrido _(hybrid cloud)_ in modalità _Infrastructure as a Service (IaaS)_ e _Platform as a Service (PaaS)_, anche sfruttando tecnologie scalabili _(Cloud Service Provider)_;
* essere conforme alle disposizioni europee in materia di localizzazione e trattamento dei dati e garantire soluzioni idonee a risolvere i problemi giuridici posti dell'applicazione extraterritoriale della normativa di Paesi al di fuori dell’Unione Europea.

<div class="col-12 text-center mt-3 mb-5">
<a href="/piano-nazionale-ripresa-e-resilienza" class="btn btn-primary" target="_blank">Scopri i fondi del PNRR</a>
</div>

## Le tappe verso il PSN
{class="h5 font-weight-semibold mb-4"}

### Luglio 2020
{class="h6 font-weight-semibold mb-4"}
La Presidenza del Consiglio dei ministri, secondo le disposizioni previste nell’[articolo 35 del Decreto Legge n 76 del 16 luglio 2020](https://www.gazzettaufficiale.it/atto/serie_generale/caricaArticolo?art.versione=1&art.idGruppo=9&art.flagTipoArticolo=0&art.codiceRedazionale=20A04921&art.idArticolo=35&art.idSottoArticolo=1&art.idSottoArticolo1=10&art.dataPubblicazioneGazzetta=2020-09-14&art.progressivo=0#art){class="text-decoration-none font-weight-semibold", rel='noreferrer', target='_blank', aria-label='Percorso di classificazione'}, attraverso il Dipartimento per la trasformazione digitale promuove lo sviluppo di una infrastruttura ad alta affidabilità localizzata sul territorio nazionale per la razionalizzazione e il consolidamento dei Centri di elaborazione Dati (CED) e relativi sistemi informatici. 

### Luglio 2021
{class="h6 font-weight-semibold mb-4"}
Il Dipartimento manifesta l’esigenza della creazione di un Polo Strategico Nazionale, attraverso l’avvio di un partenariato pubblico-privato ad iniziativa di un soggetto proponente

### Settembre - ottobre 2021
{class="h6 font-weight-semibold mb-4"}
Il Dipartimento ha ricevuto tre proposte di partenariato pubblico-privato per la realizzazione del PSN.

### Dicembre 2021
{class="h6 font-weight-semibold mb-4"}
Il Dipartimento ha pubblicato il [Decreto](https://assets.innovazione.gov.it/1640616261-decreto-n-47-2021-pnrr.pdf){class="text-decoration-none font-weight-semibold", rel='noreferrer', target='_blank', aria-label='Percorso di classificazione'} che seleziona la proposta per la realizzazione del PSN secondo il modello di partenariato pubblico-privato. La procedura viene affidata a Difesa Servizi S.p.A., società _in-house_ del Ministero della Difesa.

### Gennaio 2022
{class="h6 font-weight-semibold mb-4"}
Pubblicato il [bando](https://www.difesaservizi.it/pubblicazione-gara-per-il-Polo-Strategico-Nazionale){class="text-decoration-none font-weight-semibold", rel='noreferrer', target='_blank', aria-label='Percorso di classificazione'} per la realizzazione del PSN. Il 21 marzo 2022 si è conclusa la fase di ricezione delle offerte di mercato.

### Aprile 2022
{class="h6 font-weight-semibold mb-4"}
A partire dal 19 aprile e fino al 18 luglio 2022, le Pubbliche Amministrazioni possono [classificare i propri dati e servizi su PA digitale 2026](https://padigitale2026.gov.it/come-partecipare/classifica-pa){class="text-decoration-none font-weight-semibold", rel='noreferrer', target='_blank', aria-label='classificare i propri dati e servizi su PA digitale 2026'}, secondo le indicazioni dell'Agenzia per la Cybersicurezza Nazionale.
