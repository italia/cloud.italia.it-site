## Cloud first e modello Cloud della PA
{class="h5 font-weight-semibold mb-4"}

La strategia italiana sul cloud per la PA prevede il principio cloud first. Tuttavia, non tutti i servizi
cloud hanno le medesime caratteristiche di qualità, adeguate alle esigenze della PA. A tal fine, la
strategia ha previsto la definizione di requisiti che devono essere soddisfatti dai servizi cloud offerti
alla PA. I servizi cloud che soddisfano tali requisiti sono qualificati da AgID ed entrano così a far parte del
[modello cloud della PA](https://docs.italia.it/italia/piano-triennale-ict/cloud-docs/it/stabile/index.html){class="text-decoration-none font-weight-semibold", rel='noreferrer', target='_blank', aria-label='Modello cloud della PA (link esterno)'}
Il modello consente di qualificare servizi e infrastrutture secondo parametri
idonei per le esigenze della PA e che rispettano i principi di:

- miglioramento dei livelli di servizio, accessibilità, usabilità e sicurezza nel rispetto di standard definiti a livello internazionale;
- sovranità digitale, controllo e protezione dei dati nel rispetto dei
  [valori europei](https://ec.europa.eu/digital-single-market/en/news/towards-next-generation-cloud-europe){class="text-decoration-none font-weight-semibold", rel='noreferrer', target='_blank', aria-label='Commissione Europea (link esterno)'};
- interoperabilità dei servizi e portabilità dei dati;
- riduzione del rischio di vendor lock-in, ossia che le amministrazioni diventino dipendenti dai fornitori di tecnologie.
- riqualificazione dell’offerta, ampliamento e diversificazione del mercato dei fornitori anche verso start-up e pubbliche e medie imprese;
- resilienza, scalabilità, reversibilità.

Il Cloud della PA si compone di infrastrutture e servizi, qualificati da AgID sulla base di requisiti minimi descritti nelle
[circolari AgID n.2 e n.3 del 2018](https://cloud-italia.readthedocs.io/projects/cloud-italia-circolari/it/latest/){class="text-decoration-none font-weight-semibold", rel='noreferrer', target='_blank', aria-label='Circolari AgID n.2 e n.3 del 2018 (link esterno)'}.

## Data center di qualità e Polo Strategico Nazionale
{class="h5 font-weight-semibold my-4"}

Le infrastrutture digitali ricoprono un ruolo vitale per un gran numero di attività che sono ormai parte
della nostra vita quotidiana nonché l’ossatura portante del sistema di servizi che le amministrazioni
utilizzano ed erogano a cittadini e imprese. Le infrastrutture digitali della PA devono quindi essere
affidabili, sicure, ecologiche ed economicamente sostenibili.

## Lo stato dell'arte
{class="h5 font-weight-semibold my-4"}

AgID ha fotografato lo stato molto precario di queste infrastrutture, pubblicando il Censimento del
Patrimonio ICT della PA 2018-2019. Al censimento hanno partecipato 990 amministrazioni, centrali e locali,
permettendo la valutazione di 1252 data center. I dati non sono incoraggianti: il 95% dei data center
analizzati sono carenti dei requisiti minimi di sicurezza, affidabilità, capacità elaborativa ed efficienza
(denominati Gruppo B). Questo dato implica che una buona parte dei servizi digitali offerti dalla Pubblica
Amministrazione ai cittadini può essere vulnerabile agli attacchi informatici oppure incapace di gestire i
picchi di traffico dei propri utenti. Come capita sempre più spesso, a causa di queste criticità, i servizi
pubblici in digitale possono essere indisponibili all’utilizzo del cittadino. Il censimento ha consentito
anche di identificare un insieme di 63 data center di qualità (di tipo A), che rispettano i requisiti minimi
di affidabilità definiti da AgID. Di questi 63 data center, 24 appartengono a PA centrali e i restanti 39 a
PA locali.

## Strategia nazionale per i data center della PA
{class="h5 font-weight-semibold my-4"}

La strategia nazionale si differenzia in base alla tipologia di PA e, in particolare:

- Le amministrazioni centrali che erogano servizi tramite infrastrutture classificate di Gruppo B, 
  migrano i loro servizi verso una infrastruttura in grado di garantire requisiti di qualità sufficienti,
  scegliendo tra le infrastrutture del PSN e le infrastrutture e i servizi cloud qualificati da AgID;
  inoltre, se erogano servizi tramite data center di tipo A,
  possono continuare ad erogare tali servizi tramite queste infrastrutture,
  potendo eventualmente consolidare nelle stesse i propri data center di Gruppo B.
- Le amministrazioni locali dismettono i data center di Gruppo B e migrano i propri servizi verso soluzioni cloud qualificate da AgID; 
  inoltre, possono stringere accordi con altre amministrazioni per consolidare le infrastrutture e servizi all’interno di data center di tipo A.

## Il Polo Strategico Nazionale
{class="h5 font-weight-semibold my-4"}

Per assicurare la sicurezza di asset strategici per il Paese, è previsto lo sviluppo di un'infrastruttura ad alta affidabilità promossa
dalla Presidenza del Consiglio dei Ministri
([articolo 35](https://www.gazzettaufficiale.it/eli/id/2020/09/14/20A04921/sg){class="text-decoration-none font-weight-semibold", rel='noreferrer', target='_blank', aria-label='Gazzetta Ufficiale articolo 35 (link esterno)'}
del Decreto legge Semplificazioni e innovazione digitale). Questa infrastruttura di eccellenza è pensata 
per l’insieme delle infrastrutture digitali delle amministrazioni centrali che attualmente non garantiscono
livelli adeguati di sicurezza, affidabilità ed efficienza energetica.