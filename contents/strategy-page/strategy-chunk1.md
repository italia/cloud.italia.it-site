La [strategia](https://docs.italia.it/italia/cloud-italia/strategia-cloud-italia-docs/it/stabile/index.html){class="text-decoration-none font-weight-semibold", rel='noreferrer', target='\_blank', aria-label='Strategia Cloud Italia'} applica il principio [cloud first](/glossario/#cloud-first){class="text-decoration-none font-weight-semibold"}, favorendo l’adozione prioritaria da parte delle Pubblica Amministrazione di strumenti e tecnologie di tipo cloud nello sviluppo di nuovi servizi e nell’acquisizione di software.

La strategia, inoltre, individua tre obiettivi strategici che caratterizzano il percorso di trasformazione:

- **incentivare le PA all’adozione di soluzioni basate sul cloud computing**, attraverso il modello cloud della PA, per proporre un’offerta di servizi digitali e infrastrutture tecnologiche sicure, efficienti, affidabili e autonome, in linea con i principi di tutela della privacy e le raccomandazioni destinate all’intero mercato europeo;
- **garantire la sicurezza degli asset strategici per il Paese mediante lo sviluppo del Polo Strategico Nazionale**, un'infrastruttura ad alta affidabilità promossa dalla Presidenza del Consiglio dei ministri, consentendo il consolidamento dei data center delle pubbliche amministrazioni centrali;
- **valorizzare le pubbliche amministrazioni e la loro capacità di offrire servizi digitali.**

## Il punto di partenza
{class="h2 font-weight-semibold mt-4 mb-4"}

**Le infrastrutture digitali ricoprono un ruolo vitale per gran parte delle attività della nostra vita quotidiana** e sono l'ossatura portante del sistema di servizi che le pubbliche amministrazioni utilizzano ed erogano a cittadini e imprese. Le infrastrutture digitali della PA devono quindi essere **affidabili, sicure ed economicamente sostenibili.**

Secondo [il Censimento del Patrimonio ICT](https://censimentoict.italia.it/index.html){class="text-decoration-none font-weight-semibold", rel='noreferrer', target='\_blank', aria-label='il Censimento del Patrimonio ICT (link esterno)'} condotto dall'Agenzia per l'Italia digitale (AGID), **nel 2019 il 95% dei 1252 data center analizzati erano carenti dei requisiti minimi di sicurezza, affidabilità, capacità elaborativa ed efficienza.** Questo significa che buona parte dei servizi digitali offerti dalla Pubblica Amministrazione può essere vulnerabile agli attacchi informatici, oppure in difficoltà nel gestire i picchi di traffico. Allo stesso tempo, è emerso uno scarso utilizzo del cloud da parte della Pubblica Amministrazione. Per questo motivo, è stata definita la **strategia per la migrazione verso il cloud delle pubbliche amministrazioni.**

## I tre pilastri della Strategia Cloud Italia
{class="h2 font-weight-semibold mt-4 mb-4"}
La Strategia si basa su **tre indirizzi fondamentali:**
- [**la classificazione di dati e servizi**](/strategia-cloud-pa/classificazione-dati-e-servizi){class="text-decoration-none font-weight-semibold", rel='noreferrer', target='parent' aria-label='Classificazione di dati e servizi'}, che determina **la tipologia di dati in possesso alle PA** in base al danno che la loro compromissione provocherebbe al Paese;
- [**la qualificazione dei servizi cloud**](/qualificazione-servizi-cloud)(/strategia-cloud-pa/classificazione-dati-e-servizi){class="text-decoration-none font-weight-semibold", rel='noreferrer', aria-label='Qualificazione dei servizi cloud'}, che definisce e cataloga quali servizi erogati da fornitori privati soddisfano i requisiti di sicurezza, affidabilità e scalabilità;
- [**il Polo Strategico Nazionale**](strategia-cloud-pa/polo-strategico-nazionale)(/strategia-cloud-pa/classificazione-dati-e-servizi){class="text-decoration-none font-weight-semibold", rel='noreferrer', aria-label='Polo Strrategico Nazionale'}, **l’infrastruttura dello Stato** che garantisce adeguati livelli di continuità operativa e tolleranza  ai guasti per i servizi strategici e critici della PA. 

## Il modello Cloud della PA
{class="h2 font-weight-semibold mt-4 mb-4"}

**Migrare le PA al cloud richiede, inoltre, una metodologia strutturata:** da questa esigenza è nato il “modello Cloud della PA”. Il modello contiene un manuale operativo, kit e strumenti utili a tutte le PA per facilitare il loro percorso di migrazione al cloud.

[Scopri di più sul programma di abilitazione.](/programma-abilitazione-cloud/)(/strategia-cloud-pa/classificazione-dati-e-servizi){class="text-decoration-none font-weight-semibold", rel='noreferrer', aria-label='Programma di abilitazione'}

Infatti, non tutti i servizi cloud hanno le medesime caratteristiche di qualità, adeguate alle esigenze del settore pubblico. **La strategia prevede, quindi, che le pubbliche amministrazioni adottino servizi cloud qualificati**, che soddisfano i requisiti di sicurezza, affidabilità e scalabilità.
La qualificazione di servizi cloud e infrastrutture avviene secondo parametri idonei per le esigenze della PA e che rispettano i principi di:
- **miglioramento dei livelli di servizio, accessibilità, usabilità e sicurezza** nel rispetto di standard definiti a livello internazionale;
- **sovranità digitale, controllo e protezione dei dati** nel rispetto dei **valori europei**;
- **interoperabilità dei servizi e portabilità dei dati;**
- **riduzione del rischio di _vendor lock-in_**, ossia che le pubbliche amministrazioni diventino dipendenti dai fornitori di tecnologie;
- **riqualificazione dell’offerta**, ampliamento e diversificazione del mercato dei fornitori anche verso start-up e pubbliche e medie imprese;
- **resilienza, scalabilità, reversibilità.**

## Il ruolo del Piano Nazionale di Ripresa e Resilienza
{class="h2 font-weight-semibold mt-4 mb-4"}

**Italia Domani**, il Piano Nazionale di Ripresa e Resilienza, **mette a disposizione 1,9 miliardi di euro per sostenere la migrazione al cloud della Pubblica Amministrazione.** Lo fa attraverso due misure: 
- la **Misura 1.1**, dedicata alle pubbliche amministrazioni centrali, le Aziende sanitarie locali (Asl) e le aziende ospedaliere;
- la **Misura 1.2**, che si rivolge a più di 12 mila enti, tra cui Comuni, scuole, Asl.

[Scopri di più sulle Misure del PNRR.](strategia-cloud-pa/le-misure-del-piano-nazionale-di-ripresa-e-resilienza)(/strategia-cloud-pa/classificazione-dati-e-servizi){class="text-decoration-none font-weight-semibold", rel='noreferrer', aria-label='Le misure del PNRR'}