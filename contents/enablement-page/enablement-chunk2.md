## Le due componenti principali di abilitazione al programma Cloud della PA
{class="h5 font-weight-semibold mb-4"}

Per realizzare il percorso di trasformazione e abilitazione al cloud il programma prevede due componenti:
- un [kit](#kit){class="text-decoration-none font-weight-semibold"} che raccoglie metodologie, strumenti e buone pratiche e fornisce alle amministrazioni indicazioni per elaborare una propria strategia di migrazione dei servizi verso il cloud;
- un [framework](#framework){class="text-decoration-none font-weight-semibold"} che descrive il modello organizzativo delle unità operative (unità di controllo, unità di esecuzione e centri di competenza) che eseguiranno il programma di abilitazione

Le componenti sono sviluppate in collaborazione con le amministrazioni in maniera iterativa attraverso sperimentazioni e progetti pilota.\
Il programma di abilitazione viene proposto ai tecnici, agli esperti informatici e ai responsabili della transizione al digitale,
ma anche a chiunque sia coinvolto nella gestione di servizi esistenti e/o nella definizione e progettazione di nuovi servizi della Pubblica Amministrazione.

## Classificazione dei dati
{class="h5 font-weight-semibold mb-4"}

Per migrare al cloud, **tutte le Pubbliche Amministrazioni interessate devono classificare i propri dati**, determinando l’impatto che un’eventuale compromissione avrebbe sulla sicurezza nazionale.
    
I dati in possesso delle PA possono essere:
* **strategici**, se impattano la sicurezza nazionale;
* **critici**, quando impattano funzioni rilevanti per la società come la salute, la sicurezza e il benessere economico e sociale del Paese;
* **ordinari**, se non provocano l’interruzione di servizi essenziali o rilevanti dello Stato.

Per maggiori informazioni, [leggi la Strategia Cloud Italia](https://docs.italia.it/italia/cloud-italia/strategia-cloud-italia-docs/it/stabile/4_la_strategia_cloud_per_la_pubblica_amministrazione.html#la-classificazione-dei-dati-e-dei-servizi){class="text-decoration-none font-weight-semibold", rel='noreferrer', target='\_blank', aria-label='Strategia Cloud Italia (link esterno)'}.


**Tutte le PA devono completare la classificazione entro il 18 luglio 2022**, attraverso il questionario di Agenzia per la Cybersicurezza Nazionale (ACN) disponibile nell’area riservata del sito [PA digitale 2026](https://padigitale2026.gov.it){class="text-decoration-none font-weight-semibold", rel='noreferrer', target='\_blank', aria-label='PA digitale 2026 (link esterno)'}.

Sul sito, le PA possono verificare l’elenco dei servizi e il livello di classificazione creati automaticamente sulla base delle caratteristiche del comune e confermarli. In caso contrario, possono definire una nuova classificazione, aggiungere o eliminare servizi compilando un questionario, soggetto a valutazione da parte di ACN.

<div class="col-12 text-center mt-3 mb-5">
<a href="https://padigitale2026.gov.it/come-partecipare/classifica-pa/" class="btn btn-primary">Scopri come classificare dati e servizi</a>
</div>

### Piano Nazionale di Ripresa e Resilienza (PNRR)
{class="h4 font-weight-semibold mb-4"}

#### Comuni e scuole
{class="h5 font-weight-semibold mb-4"}

Se un Comune o scuola intende accedere ai fondi del PNRR, **dovrà aver completato il processo di classificazione** sul sito **[PA digitale 2026](https://padigitale2026.gov.it){class="text-decoration-none font-weight-semibold", rel='noreferrer', target='\_blank', aria-label='PA digitale 2026 (link esterno)'},** prima di aderire all’avviso “Abilitazione al cloud per le PA Locali” sulla stessa piattaforma.

#### Aziende sanitarie locali e aziende ospedaliere
{class="h5 font-weight-semibold mb-4"}
L’avviso sarà pubblicato prossimamente.
